\subsubsection{Espressioni di sola lettura}
Una espressioni di sola lettura è una espressione che restituisce un valore temporaneo preso per copia. Questo 
significa che anche qualora essa fosse mutabile, la modifica non sarebbe osservabile in alcun modo. Un esempio di 
espressione di sola lettura è la chiamata ad una funzione che restituisce un semplice numero intero. La modifica ad una variabile 
che conserva il risultato di tale chiamata è lecita, ma una modifica al valore restituito dalla chiamata stessa non avrebbe senso 
in quanto non sarebbe osservabile. Tali espressioni sono considerate immutabili, ma a differenza di ciò che avviene per le costanti,
tale immutabilità non è estesa agli accessi (accessi a membro con operatore \texttt{.} o accessi indicizzati con operatore \texttt{[]})
e alle dereferenziazioni di tali espressioni.