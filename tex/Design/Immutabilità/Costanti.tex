\subsubsection{Costanti}
Una costante è nient'altro che una variabile immutabile. A differenza di linguaggi come Java e Kotlin, la garanzia di immutabilità per le costanti
si estende non solo a loro stesse ma anche ai loro membri se sono struct, agli oggetti da loro puntati se sono puntatori e così via. In linea generale
è possibile affermare che una costante non può essere modificata in nessuna sua parte. La dichiarazione di una costante necessita di una inizializzazione, 
e avviene in accordo alla seguente sintassi: \texttt{const <nome> : <tipo> = <valore>;}

\vspace{0.5cm}
\begin{lstlisting}[frame=single]
const pi : Float = 3.14;
\end{lstlisting}
\vspace{0.5cm}

Ci si potrebbe chiedere quale sia l'utilità di un puntatore costante, dato che il puntatore stesso non può essere modificato così come il valore a cui punta.
In effetti, l'utilità di un puntatore costante è limitata, specialmente se paragonata con quanto accade in C e C++, però la semantica della keyword \texttt{const}
è molto differente. Un puntatore costante in Basalt può essere usato ad esempio come un alias, per tale scenario è riportato il seguente esempio:

\vspace{0.5cm}
\begin{lstlisting}[frame=single]
struct Job {
    var name : String;
    var salary : Int;
}

struct Person {
    var name : String;
    var job : Job;
}

var person : Person = get_person(); 
    // Si assuma una funzione del genere esista

const job : #Job = &person.job;
\end{lstlisting}
\vspace{0.5cm}

In questo caso il puntatore \texttt{job} è costante, ciò implica che esso è immutabile e che non è possibile modificare ne 
il puntatore stesso ne ciò a cui punta utilizzando su di esso con operatore di dereferenziazione. Ciò non significa che ciò a cui il 
puntatore \texttt{job} punta sia destinato a non subire mai cambiamenti, in quanto accedendo in scrittura al campo \texttt{.job} della 
variabile \texttt{person}, la quale è mutabile, è possibile modificare il valore puntato da \texttt{job}. \\

In linguaggi come Java e Kotlin, le costanti (o \texttt{final} in Java) offrono garanzie di immutabilità solo per il riferimento, 
ma non per l'oggetto puntato. Questo significa che se si dichiara una costante di tipo \texttt{List}, è possibile modificare la lista
aggiungendo o rimuovendo elementi, ma non è possibile assegnare un nuovo oggetto alla variabile costante. In Basalt, invece, una costante
di tipo \texttt{List} non può essere modificata in nessun modo, ne aggiungendo o rimuovendo elementi. \\