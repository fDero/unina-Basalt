\subsubsection{Introduzione ad LL (LLVM-IR)}
LLVM, come già detto nel paragrafo precedente, è un progetto composto da un 
insieme di librerie, e da alcuni tool. Due di questi tool sono \texttt{lli} ed 
\texttt{llc}, rispettivamente un interprete IR e un compilatore IR. \\

Questi due strumenti possono essere usati per eseguire codice IR, fornito 
sotto forma di file di testo con estensione \texttt{.ll}. Analizzare la sintassi, 
e più in generale la semantica, di tale formato testuale renderà più facile comprendere 
l'utilizzo della API nei capitoli successivi. \\

Un simbolo globale deve essere preceduto dal carattere speciale "@", ad 
esempio la funzione che fa da entry-point per l'esecuzione del programma 
è definita come \texttt{@main}. \\ 

Per definire una funzione è necessario specificare il tipo di ritorno, il 
nome della funzione, e la lista dei parametri. Il corpo della funzione 
è racchiuso tra parentesi graffe. \\ 

\begin{lstlisting}[frame=single, language=LLVM]
define i32 @main() {
  entry:
    ret i32 0
}
\end{lstlisting}
\vspace{0.5cm}

Una funzione in LL è fatta da uno o più blocchi, ognuno dei quali è composto da 
una lista di istruzioni. Ogni blocco termina con un'istruzione di return o di salto. 
Nella funzione \texttt{@main} definita sopra, \texttt{entry} è una label, e definisce 
l'ingresso nell'omonimo blocco. Il blocco entry è un blocco speciale in quanto esso è 
il primo ad essere eseguito in ogni funzione. \\

L'istruzione \texttt{ret} effettua il return, e sancisce la fine del blocco 
corrente. Il valore restituito deve essere dello stesso tipo specificato nella 
firma della funzione, e tale tipo va esplicitamente specificato. \\

I nomi dei simboli, possono contenere spazi e/o caratteri speciali purchè
racchiusi tra doppi apici. Per effettuare un return da una funzione void 
servirà scrivere \texttt{ret void}. \\

\begin{lstlisting}[frame=single]
define void %"example void function"() {
  entry:
    ret void
}
\end{lstlisting}
\vspace{0.5cm}

L'utilizzo di "\%" in luogo di "@" identifica un simbolo come locale invece che globale, pertanto 
esso non sarà visibile all'esterno del file \texttt{.ll} in cui esso è definito.